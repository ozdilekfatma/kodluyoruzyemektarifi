<title>PAMUK POĞAÇA</title>
<p><center><h1><b><i>Pamuk Poğaça</i></b></h1></center></p>

<p><center><h4>Yumuşak mayalı poğaça tarifi arıyorsanız, adı gibi yumuşacık olan, puf puf kabaran, pofuduk peynirli Pamuk Poğaça tarifi çok hoşunuza gidecek.</h4></center></p>
<p><center><h4>Eğer denerseniz siz de yerken ağzınızda eriyip giden hafifliğini çok seveceksiniz.</h4></center></p>
<p><center><h4>Yayınlandığı günden beri en sevilen mayalı poğaça tarifleri oldu. Oldukça fazla kişi tarafından denendi ve olumlu yorumlar aldı bu Pamuk Poğaça tarifi.</h4></center></p>

<center><img height="350" src="https://www.pelinchef.com/wp-content/uploads/2009/05/pamuk-po%C4%9Fa%C3%A7a-800x600.jpg" alt="">
</center>

<hr>
<p> <center><h3><b>Hazırlama Süresi:</b> 25dakika  <b>Pişirme Süresi:</b> 25dakika  <b>Toplam Süre:</b> 50dakika  <b>Kalori:</b> 205kcal  <b>Porsiyon:</b> 8 Kişilik</h3></center></p>
<hr>

<p><center><h3>Malzemeler</h3></center></p>

<p><center><h4>Hamur</h4></center></p>
<p><center><ul><li>1 su bardağı ılık süt</li></ul></center></p>
<p><center><ul><li>1 su bardağı ılık su</li></ul></center></p>
<p><center><ul><li>1 su bardağı sıvıyağ</li></ul></center></p>
<p><center><ul><li>5 çorba kaşığı toz şeker (silme)</li></ul></center></p>
<p><center><ul><li>1 tatlı kaşığı tuz</li></ul></center></p>
<p><center><ul><li>1 paket kuru maya (instant maya) (10 g)</li></ul></center></p>
<p><center><ul><li>Aldığı kadar un</li></ul></center></p>

<p><center><h4>İçine</h4></center></p>
<p><center><ul><li>200 gr beyaz peynir</li></ul></center></p>
<p><center><ul><li>½ demet maydanoz</li></ul></center></p>

<p><center><h4>Üzerine</h4></center></p>
<p><center><ul><li>1 adet yumurta sarısı</li></ul></center></p>
<p><center><ul><li>Haşhaş, susam, çörek otu vb.</li></ul></center></p>

<p><center><h4>Yapılışı</h4></center></p>
<p><center><ol><li>Öncelikle büyük bir kaba 3 su bardağı kadar unu alın. İnstant maya kullanacaksanız bu aşamada una karıştırın. Ortasını havuz gibi açıp sütü, suyu, yağı, şekeri ve tuzu ilave edip elinizle karıştırmaya başlayın. Kenarlardaki hamurları da alın ve yumuşak bir hamur yoğurun.</li></ol></center></p>
<p><center><ol><li>Muhtemelen un az gelecektir. Azar azar un ilave ederek yoğurmaya devam edin. Hamur hafif elinize yapışıyorken un ilave etmeyi bırakın.</li></ol></center></p>
<p><center><ol><li>Hamurun üzerini kapatın ve yarım saat ılık bir yerde mayalanmaya bırakın. Mayalanan hamurunuzdan ceviz büyüklüğünde parçalar koparıp elinizde açıp içine hazırladığınız içi koyun ve kenarları ortada toplayıp birleştirin ve ters çevirip yağlı kağıt serilmiş tepsiye dizin. Eğer hamur cıvıksa ve elinize yapışıyorsa ellerinizi yağlayıp hamura şekil verin.</li></ol></center></p>
<p><center><ol><li>Üzerine yumurta sarısı sürüp haşhaş, susam, çörekotu vb. serpip 180ºC'de ısıtılmış fırına verin.</li></ol></center></p>

<!DOCTYPE html>
<html>
<head>
<style>
body {
background-color: #FFFBDB
}
</style>
</head>
</html>